| مصرع اول                                | مصرع دوم                                   | مصرع سوم                              |
|-----------------------------------------|--------------------------------------------|---------------------------------------|
| چشم ها رو بسته و کورانه بر خود رو زدیم  | خود سر و پا درد بودیم و دم از دارو زدیم    | لاف خود را نیمه شعبان به نام او زدیم  |
| حرف ما مردم به غیر از ادعا و لاف نیست   | ما خوشیم و او به خود میپیچد این انصاف نیست |                                       |
| هوشیاری در زمین پیرنگ مدهوشی گرفت       | آسمان حسن را ابر فراموشی گرفت              | شب چراغ بیکسان رو دود خاموشی گرفت     |
| بوی انکار آید انگار از لب اصرار ما      | در بغل زانوی غربت را گرفته یار ما          |                                       |
| می هراسم بی گمان بر جان ختم اولیا       | از خطوط کوفی و اعراب اصحاب ریا             | نامه پشت نامه، ای آقا بیا آقا بیا     |
| نامه ها در خاطراتم کوفه کوفه پا گرفت    | عاقبت آقا بیاها جان مسلم را گرفت           |                                       |
| کج روان رو میشناسی راهشان از تو جداست   | قصه ما و جهان افسانه کوه و صداست           | پس خدای مشتی از ساحل نشینان کدخداست   |
| کوفیان عصر ما ساحل نشینان هوس           | چشم در راه ظهور کدخدا هستند و بس           |                                       |
| غربتش را بیشتر کرده است دیر و زودمان    | دوستش داریم ما مردم برای سودمان            | روز تعطیل است اینجا جمعه موعودمان     |
| زارم از آزار ها بیزارم از بازار ها      | بی سبب نبود که خورده صد گره در کارها       |                                       |
| دور و بر مرداب غفلت گشته کو دریا کجاست  | لا اله ست آنچه میبینیم پس الا کجاست؟       | یک نفس از خود نپرسیدیم امام ما کجاست؟ |
| حیف از شهر و دیار خویش تردش کرده ایم    | آی مردم با تغافل کوچه گردش کرده ایم        |                                       |
| عدل بی تو کوچه ظلم است و تیغ ظالمان     | عقل بی تو سخره جهل است و وهم عالمان        | می زند تکیه به ظلم و جهل استیصالمان   |
| ذوالفقار عدل را با آه حیدر تیز کن       | التماست میکنم از کوفیان پرهیز کن           |                                       |
| نزد او سختیم و پیش دیگران نرمیم ما      | او تک و تنها و بی یار است بی شرمیم ما      | بی خیال او به کار خویش سرگرمیم ما     |
| خویش را با چشم های خیس رسوا کرده ایم    | حجره یا لیتنا کنا معک وا کرده ایم          |                                       |
| گاه در شامات بهر عمه اش دلواپس است      | در عراق و در یمن گاهی غریب و بی کس است     | خون شیعه گردن ماهاست کج فهمی بس است   |
| ما دلیل غیبتیم ای خلق حیرانی چرا        | جشن خون برپاست در عالم چراغانی چرا         |                                       |
| سهم زم زم از وضوی کعبه بی آبی شدست      | دین به تعریف سعودی اهل کج تابی شدست        | حرمت فبله ذبیح تیغ وهابی شدست         |
| جمعه ای از نقطه پایان بد عهدی بگو       | تکیه بر کعبه بزن آقا انالمهدی بگو          |                                       |
| گرچه دور از چشم تو کار بدان بالا  گرفت  | پای دل را گرچه خار هرزه دنیا گرفت          | دست ما رو دامن این روزه خوانی ها گرفت |
| پای پرچم گریه کردن ها وضوی ما شده است   | روزه جد غریبت آبروی ما شده است             |                                       |
| آن خدایی که به ابرویت خم محراب داد      | آن خدایی که به گیسوی بلندت تاب داد         | توبه نوکر به دست روزه ارباب داد       |
| لطف زهرا اشک نوکرهات را در میکند        | دست خالی را هوای کربلا پر میکند            |                                       |
| گرچه از باغ شما راضی به شرح خوشه ایم    | گرچه در شوق ظهورت رهرو بی توشه ایم         | دلخوشیم از اینکه اهل حسرت شش گوشه ایم |
| آن لب خشک آبمان کردست دست ما بگیر       | کربلا بی تابمان کردست دست ما بگیر          |                                       |
| صید با پای خوش تا خانه صیاد رفت         | هو کشیدی در شب احیا دلم بر باد رفت         | کربلا گفتم گناه و توبه ام از یاد رفت  |
| بین مقتل میهمانی سینه چاک افتاده است    | زینت دوش نبی بر روی خاک افتاده است         |                                       |
| از عطش گفتم فرات از شرم زهرا لال شد     | پیش چشم مادرش خون خدا بی حال شد            | هرچه شد در یزر پا در تنگی گودال شد    |
| زیر تیغ و تیر و نیزه دست و پا میزد حسین | از حرم تا قتله گه زینب صدا میزد حسین       |                                       |
| شمر در گودا با شاه حرم تنهاست وای       | این که ریزد خاک بر سر زینب کبراست وای      | زنده زنده بر سر پیراهنش دعواست وای    |
| خون ز رگ فواره زد دریای خون مواج شد     | بی امان بهر غنیمت پیکرش تاراج شد           |                                       |
| کعبه نی ها  پیکرش را زخم غارت میزنند    | غارتی ها در حرم حرف اسارت میزنند           | اهل بیتش را به شلاق جسارت میزنند      |
| انتقان شیر را از بچه آهو میکشند         | از سر دردانه ها معجر نه گیسو میکشند        |